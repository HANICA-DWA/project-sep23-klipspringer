# Doelstelling

>Als de aanleiding helder is geformuleerd beantwoord je de vraag naar ‘het waarom’ (de doelstelling) en ‘het wat’ (de beoogde resultaten) van het project.
>
>- Formuleer eerst het probleem of de uitdaging dat het bedrijf heeft: welk probleem/welke uitdaging moet door of voor het bedrijf worden opgelost? Bijvoorbeeld: het probleem is dat klanten via te veel verschillende kanalen contact opnemen met het bedrijf waardoor er geen goed beeld is of de klant al afdoende is geholpen. Waarom wil het bedrijf deze opdracht?
>- Aansluitend daarop formuleer je de doelstelling. Bijvoorbeeld: het bedrijf heeft wil alle contacten met de klant via de website te laten lopen. Let daarbij op: de doelstelling kan veel groter zijn dan jij met je resultaat oplost, dit is soms een veel te grote klus als afstudeer- of projectopdracht. Het is voldoende als jouw resultaat er een bijdrage aanlevert.
>- Deze doelstelling mondt uit in jouw opdracht. Het kan zijn dat de uiteindelijke opdracht afwijkt van wat de initiële opdracht in H2 was, omdat je in je eerste gesprekken binnen de organisatie hebt ontdekt wat de uiteindelijke opdracht is. Wat ga je precies voor het bedrijf doen, en wat ga je opleveren? Jij hebt misschien als opdracht: Ontwerp een goede user-interface voor de website. Of: ontwerp een perfecte database. Zo’n opdracht kan een essentiële bijdrage leveren aan het behalen van de doelstelling.
>- Formuleer welke concrete resultaten het bedrijf van jou wil krijgen als je project is afgelopen? Wat is af als het af is? Geef daarbij duidelijk aan welke vereisten op het moment van schrijven al bekend zijn. Het gaat dan bijvoorbeeld om programmeertaal, omgeving/platform. Mocht er al een ontwerpdocument of een concept meegeleverd worden met de opdracht, dan is dat een bijlage. Het is niet de bedoeling dat je zelf al ontwerpdocumentatie maakt in deze fase.
