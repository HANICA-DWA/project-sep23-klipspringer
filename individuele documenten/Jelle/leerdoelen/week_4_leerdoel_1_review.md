# Review leerdoel 1

### Ik heb op de volgende manier aan mijn leerdoel gewerkt (vermeld afwijkingen op de planning):
Ik heb mensen laten uitspreken, ik heb geluisterd en ik heb minder mijn mening gegeven tijdens overleg momenten.


### Dit heeft de volgende resultaten opgeleverd:
Weinig discussies snel aan de slag en anderen konden makkelijker hun mening geven.


### Dit ging goed:
Omdat ik mijn mond hield konden anderen een grotere inbreng hebben op het project.


### Dit kon beter:
Ik had ook wel wat meer kunnen overleggen met anderen.


### Ik heb mijn leerdoel wel/niet bereikt omdat, onderbouw aan de hand van concrete voorbeelden/situaties uit praktijk (STARRT):
Tijdens een overlegmoment waarbij we een sprint voorstel gingen maken heb ik minder inbreng gehad.
Ik, Roos, Joris, Yannick en Niels waren betrokken bij dit gesprek op school.
Over wat we in het sprint voorstel gingen zetten.

We moesten nadenken over wat we in het sprint voorstel gingen zetten.
Ik als deelnemer moest dus ook nadenken en met voorstellen komen.
Zodat we een sprint voorstel hadden om te gebruiken tijdens de sprintplanning. Mijn plan was hiervoor om te luisteren naar wat de ideeën van anderen waren.

Ik heb doorgevraagd naar de ideeën van anderen.
Door eerst te luisteren en uit te laten spreken, en daarna door te vragen vanaf het perspectief van de opdrachtgever, wat de opdrachtgever mogelijk belangrijk zou vinden.
Soms werd er verteld dat wat ik inbracht niet heel belangrijk was, dus dan hield ik mijn mond weer. Anders begonnen ze zelf er ook over na te denken en hebben ze zelf weer hun voorstel aangepast.
Hierdoor kreeg ik niet het gevoel dat ik veel inbreng had, maar heb ik wel aandachtig geluisterd naar anderen.
Mijn inbreng was dus niet heel groot, maar ik heb wel mensen aangespoord om nog eens na te denken over hun voorstel.

Ik kreeg er zelf niet een prettig gevoel bij, maar anderen kregen daardoor wel meer inbreng in het project en het was duidelijk te zien dat zij wel trots waren op hun voorstel.
Daardoor werd de sfeer voor anderen ook prettiger. En hadden we ook sneller een goed sprint voorstel klaar.

Ik had wel gehoopt iets meer inbreng te hebben en een wat prettiger gevoel te krijgen, maar ik heb wel geluisterd en doorgevraagd en mensen laten uitspreken.
Dus voor de volgende keer iets meer ook mijn mening geven.

Door meer te luisteren kan je als een beroepsbeoefenaar beter overweg met verschillende mensen, en krijgen mensen ook meer het gevoel van volledige aandacht.

Ik heb dus wel veel in de richting van mijn leerdoel gewerkt, maar ben nog niet helemaal tevreden over het resultaat.

Als ik dit nog een keer zou doen dan zou ik wel iets meer mijn mening geven, maar ik zou wel weer doorvragen en mensen laten uitspreken.
Ik zou dit bijvoorbeeld ook kunnen toepassen tijdens de uren inschatten van taken.
Voor de volgende keer zou ik duidelijker mijn mening geven, maar ook luisteren naar anderen en doorvragen.


### Het effect op mijn eigen ontwikkeling was:
Wat minder aangezien ik zelf niet een prettig gevoel had of ik wel genoeg inbreng had in het project.


### Het effect op het groepsproces was:
Doordat ik veel luisterde, ging het heel goed, er was minder discussie en iedereen deed zijn eigen dingen.

