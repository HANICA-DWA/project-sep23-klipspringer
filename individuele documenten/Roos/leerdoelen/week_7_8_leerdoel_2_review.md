# Review leerdoel 2

### Ik heb op de volgende manier aan mijn leerdoel gewerkt (vermeld afwijkingen op de planning):
Ik heb actief gewerkt aan het verminderen van mijn perfectionisme bij het namaken van designs door me bewust te zijn van de 80/20 regel. Daarnaast heb ik nog de geplande tijd van de front-end taken bijgewertk, waardoor ik zelf kon kijken of ik goed binnen de geplande tijd zat, hierbij merkte ik wel op dat ik soms echt nog wel even uitliep met bepaalde front-end taken. Ook had ik mijn groepsleden gevraagd om op te letten of ik te veel bezig was met de details namaken van de designs.

### Dit heeft de volgende resultaten opgeleverd:
Sinds week 5 zie ik al veel meer vooruitgang in mijn productiviteit in mijn werk. Wel heb ik mijn leerdoel nog niet helemaal bereikt en besteed ik soms nog steeds te veel tijd aan de details. Waar ik me wel van bewust ben ik geworden in de afgelopen periode is in hoeveel tijd ik er aan besteed heb steeds en dat vind ik zelf al een grote verbetring.

### Dit ging goed:
Het bijhouden van de tijd en hierop naar terug te kijken ging naar mijn gevoel erg goed. Ik ben hierdoor erg bewust geworden van mijn tijdsindeling en neem dit zeker mee naar volgende projecten.

### Dit kon beter:
Ik merkte dat ik het erg lastig vind om het helemaal los te laten, omdat ik doorheb gekregen dat ik het namaken van een design erg leuk vind om te doen en het dan ook erg leuk vind als dit ook helemaal klopt. Ik denk dat ik in een andere periode een balans moet gaan vinden tussen dit is te veel letten op details en ik vind het ook erg leuk om te doen.
Ik had ook aan mijn groepsgenoten gevraagd of ze af en toe mee konden kijken of ik te veel bezig was met details. Daarmee ben ik wel achter gekomen dat ik dit best moeilijk vind om te vragen aan hen, aangezien ik ze daarmee niet wil belasten. Ze hebben namelijk ook gewoon hun eigen taken die af moeten. Ik denk dat dus voor een ander project ook een goed punt is om mijn groepsgenoten meer en beter te betrekken bij mijn proces en vaker te vragen of ze mij hierbij willen helpen.


### Ik heb mijn leerdoel wel/niet bereikt omdat, onderbouw aan de hand van concrete voorbeelden/situaties uit praktijk (STARRT):
Ik ben in de afgelopen weken een stuk beter geworden in mijn leerdoel, maar vind dat hier nig steeds ruimte zit voor verbetering. Ik ben een stuk bewuster geworden van mijn tijdsindeling doordat ik de tijd ben ga bijhouden. Daarnaast ben ik door het reflecteren op mijn tijdsindeling erachter gekomen dat ik het namaken van designs ook erg leuk vindt om te doen. Wel merk ik dat ik met sommige elementen te veel puntjes op de i wil zetten en dit ook niet goed is. Ook ben ik er achter gekomen dat wij soms nog een beetje tijd overhebben aan het einde van de sprint en we hier dan eventueel nog tijd hebben om elementen in de applicatie te verfijnen en dat het op het eerste moment belangrijk is dat de beloofde features zijn uitgewerkt en de eventuele details later wel komen of niet.


### Het effect op mijn eigen ontwikkeling was:
Het effect op mijn eigen ontwikkeling was dat ik nu een stuk beter ben geworden in het indelen van mijn tijd bij een taak. Daarnast ben ik ook halverwege de tijd van de front-end taken gaan bijwerken en hierbij ben ik erachter gekomen dat ik nu ook een stuk beter ben in het realistisch inschatten van tijd die nodig is bij een taak. Dit was natuurlijk niet wat ik had verwacht te leren bij dit leerdoel, maar is een erg fijne toevoeging aangezien dit ook erg nuttig is bij volgende projecten.


### Het effect op het groepsproces was:
Ik heb aan mijn teamgenoten gevraagd wat voor effect zij hebben gemerkt. Zij zeggen dat het hen zeker is opgevallen dat ik snellere klaar was met front-end taken en daardoor sneller kon helpen bij andere dingen die af moesten zijn.

### _Alleen bij leerdoel 2:_ Dit is wat ik me concreet voorneem voor volgend project/stage/minor:
Zoals ik hierboven had genoemd wil ik graag bij het volgende project mijn teamgenoten actiever betrekken bij mijn leerdoel. Ik wil ze meer betrekken bij mijn voortgang, zodat zij hier ook beter vanaf weten en beter kunnen helpen wanneer dit nodig is. Daarnaast wil ik ze ook vaker om hulp gaan vragen, zodat ik sneller vooruitgang kan boeken bij andere leerdoelen.