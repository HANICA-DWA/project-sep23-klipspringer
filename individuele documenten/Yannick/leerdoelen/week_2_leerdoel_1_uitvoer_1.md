# Uitvoer leerdoel 1

_Beschrijf wat je -tot nu toe- hebt gedaan om te werken aan je persoonlijke leerdoel_

### Hoe heb je het aangepakt?

Ik heb in deze eerste sprintweek geprobeerd om me bewuster te zijn van de problemen die ik tegenkom. In mijn logboek heb ik bij "Resultaten" zoveel mogelijk genoteerd waar ik tegen aan ben gelopen. Ik heb daarnaast zoveel mogelijk proberen mede te delen waar ik op vastliep.
Bijvoorbeeld bij de uitwerking van het inloggen met behulp van Google. Omdat dit nieuw was, was dit vrij lastig. Ik heb de momenten waarop ik hierop vastliep opgenomen in mijn logboek, en mijn team hier ook zoveel mogelijk van op de hoogte proberen te stellen.

### Welke acties op welke momenten heb je uitgevoerd?

Ik heb tijdens het invullen van mijn logboek (meestal aan het einde van de dag) genoteerd welke problemen ik ben tegengekomen.
Wanneer ik tegen een probleem aanliep, heb ik dit zoveel mogelijk geprobeerd mede te delen met mijn groepsgenoten. Ook heb ik dit in de daily standups proberen aan te geven.

### Wie heb je om hulp gevraagd?

Mijn groepsgenoten

### Tot welke inzichten ben je gekomen?

Ik ben tot het inzicht gekomen dat ik vaker tegen problemen aanloop dan ik van tevoren dacht. Ik heb hierbij gemerkt dat het belangrijk is dat ik met de groep deel waar ik precies op vastloop, zodat zij begrip krijgen dat mijn taak wat langer duurt en eventueel ook kunnen helpen. Het open zijn over problemen voorkomt irritaties en onbegrip over de langere duur van mijn taken.

### Heb je iets bijgesteld? Waarom?

Ik heb niets bijgesteld, ik heb geprobeerd om een deel van de acties die ik heb beschreven deze week uit te voeren.

### Wat heeft het opgeleverd voor jou?

Ik ben bewuster geworden van de problemen waar ik tegen aanloop. Door dit bewustzijn kan ik eerder aangeven waar ik vastloop. Daarnaast levert dit voor mij extra kennis op door ideeÃ«n van anderen aan te horen. Ik ga proberen dit bewustzijn nog meer om te zetten in het daadwerkelijk om hulp vragen aan mijn team.

### Wat heeft het opgeleverd voor je team?

Het team heeft meer inzicht gekregen in de problemen waar tegen aan wordt gelopen en de obstakels die in het project zitten. Als team hebben we problemen sneller op kunnen lossen en gezamenlijk meer kennis gekregen.

### Welke acties zijn de komende 2 weken nodig om (nog meer) voortgang te boeken?

Eerder problemen in mijn logboek opschrijven. Ik doe dit nu vaak aan het einde van de dag, maar ik kan dit beter direct noteren.
Explicieter om hulp vragen. Ik geef nu vaak wel aan waar ik tegen aanloop, maar geef vaak nog niet aan waar ik hulp bij kan gebruiken.
