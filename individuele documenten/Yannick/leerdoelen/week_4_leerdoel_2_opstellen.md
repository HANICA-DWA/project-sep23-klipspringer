# Opstellen leerdoel 2

### De komende 4 weken ga ik met het volgende leerdoel aan de slag:

Ik wil mijn vaardigheden verbeteren in het geven van effectieve KOET-feedback op producten die door mijn teamgenoten zijn ontwikkeld. (HAN-ICA-Professional Skills HBO-ICT, 2019)

### Mijn motivatie om aan dit leerdoel te werken is:

Ik heb gemerkt dat mijn feedback op producten van teamleden soms te algemeen is en niet altijd even constructief of zelfs helemaal ontbreekt. Door specifiekere en doelgerichte feedback te geven, wil ik bijdragen aan een verbeterde productkwaliteit en beter inzicht voor anderen wat er volgens mij nog beter zou kunnen.

### Dit leerdoel leveren het volgende op voor mij:

Het verbeteren van mijn feedbackvaardigheden zal mijn vermogen vergroten om specifieke, opbouwende en nuttige feedback te geven aan mijn teamleden. Hierdoor kan ik effectiever bijdragen aan het ontwikkelingsproces en de uiteindelijke kwaliteit van de producten van het team.

### Dit leerdoel levert het volgende op voor mijn team:

Bij het ontvangen van betere feedback van mij, zullen producten een hogere kwaliteit hebben. Voor de groep is ook duidelijker wat ik als verbeterpunten in een product zie, waardoor we als groep hier ook inhoudelijker over kunnen discussiëren en meer communicatie krijgen.

### Ik ga op de volgende manier(en) werken aan mijn leerdoel:

Actief deelnemen aan productreviewsessies en me richten op specifieke aspecten van de producten.
Structuur brengen in mijn feedback door gebruik te maken van het geven van KOET-feedback.
Proactief vragen om feedback op mijn eigen werk om van anderen te leren.

### Om mijn leerdoel te bereiken ga ik de volgende acties op de volgende momenten uitvoeren:

Tijdens elke productreview geef ik feedback op minimaal één specifiek onderdeel (een functie in de code, een subkopje in een documentatiebestand).
Wanneer ik feedback geef, noteer ik dit van tevoren en controleer ik dit via de KOET-methode.
Na het geven van feedback controleer ik of de andere persoon begrijpt wat ik bedoel en de feedback nuttig vindt. Ik vraag ook regelmatig wat er nog verbeterd kan worden.

### Om mijn leerdoel te bereiken ga ik hulp vragen aan de volgende personen:

Ik ga hulp vragen aan mijn groepsgenoten, ik ga vragen of zij mijn feedback nuttig en van goede kwaliteit vinden.

### Ik heb mijn leerdoel bereikt als (formuleer meetbare criteria):

Ik heb bij ten minste drie productreviews specifieke en gedetailleerde feedback gegeven.
Ik heb bij iedere productreview (pull request op GitHub) commentaar gezet, zowel positieve punten als verbeterpunten.
Mijn teamleden hebben positief gereageerd op de bruikbaarheid en relevantie van mijn feedback.

### Bronnen 
HAN-ICA-Professional Skills HBO-ICT. (2019). Reader Feedback geven en ontvangen op gedrag en producten.