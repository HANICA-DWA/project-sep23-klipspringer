# Review leerdoel 2

### Ik heb op de volgende manier aan mijn leerdoel gewerkt (vermeld afwijkingen op de planning):
Ik heb geprobeerd om op zoveel mogelijk momenten feedback te kunnen geven. Dit heb ik gedaan door best regelmatig pull requests te reviewen. Op deze pull requests heb ik geprobeerd om zoveel mogelijk concrete feedback te geven, door op specifieke onderdelen (bijv. regels code) te reageren. Hierbij heb ik geprobeerd om aan te geven wat er anders zou kunnen of wat er in mijn ogen verbeterd zou kunnen worden. 

### Dit heeft de volgende resultaten opgeleverd:
Door de beter verwoorde en duidelijkere feedback vanuit mij, is er vanuit de andere groepsleden meer duidelijkheid gekomen over wat er volgens mij verbeterd kan worden aan een product. Dit heeft als gevolg dat de kwaliteit van producten omhoog is gegaan.
Daarnaast heeft het geven van feedback geleid tot meer communicatie/discussie over bepaalde (onderdelen van) producten.

### Dit ging goed:
Ik heb tijdens het werken aan dit leerdoel geoefend met het duidelijk verwoorden van mijn feedback. Dit ging erg goed, ik heb veel feedback kunnen geven en deze feedback was meestal duidelijk genoeg voor de ander. Ik heb zoveel mogelijk duidelijk proberen te maken waarom ik bepaalde feedback geef, door er wat uitleg bij te geven. En ik heb het op een zo respectvol mogelijke manier gedaan.

### Dit kon beter:
Ik denk dat ik nog wel wat concreter met de tip (T van KOET) had kunnen zijn. Ik heb af en toe niet beschreven wat er nou specifiek verbeterd/veranderd zou kunnen worden na aanleiding van mijn feedback. Hierdoor kan het zijn dat feedback "verloren" gaat, doordat niet duidelijk is wat er mee moet gebeuren. Hier kan ik dus nog wel wat meer op letten.

### Ik heb mijn leerdoel wel/niet bereikt omdat, onderbouw aan de hand van concrete voorbeelden/situaties uit praktijk (STARRT):
Ik denk dat ik mijn leerdoel deels behaald heb. Ik ben zeker beter geworden in het geven van feedback, maar ik heb ook nog wel een aantal puntjes waarin ik kan verbeteren.
Als feedback van mijn groepsgenoten kreeg ik te horen dat ik nu duidelijke feedback geef. Ik geef een goede toelichting/uitleg bij mijn feedback en ik geef de feedback op een goede, respectvolle manier. 
Ik denk zelf ook dat mijn feedback nu van betere kwaliteit is en nuttiger is. Ik denk echter dat ik soms nog wel wat strakker bij de KOET-methode kan blijven. Ik vergeet soms bij het geven van feedback, zoals ik eerder al aangaf, bijvoorbeeld het expliciet vermelden van de tip of het effect. Door dit ook in mijn feedback te verwerken, denk ik dat het geven van feedback nog sterker kan worden.

//TODO koet methode bron toevoegen
//TODO situatiebeschrijvingen schrijven

### Het effect op mijn eigen ontwikkeling was:
Dit leerdoel heeft bijgedragen aan mijn ontwikkeling wat betreft het op een goede manier feedback geven. Ik ben nu in staat om beter te verwoorden wat ik van een product vind en wat ik denk dat nog beter kan. Ik kan dit duidelijker aangeven aan anderen en ben hierdoor ook duidelijker gaan communiceren. Daarnaast is het voor mij nu wat makkelijker om feedback te geven, doordat ik van tevoren mijn feedback opschrijf. Dit helpt mij om wat makkelijker mijn comfortzone uit te stappen.

### Het effect op het groepsproces was:
Doordat ik meer feedback heb gegeven op producten, heeft dit als effect gehad dat er meer communicatie in de groep is ontstaan over de kwaliteit van producten en over de feedback die ik heb gegeven. Er is hierdoor voor anderen duidelijker geworden wat mijn mening is over de kwaliteit van een product en door de communicatie is ook duidelijker geworden wat anderen ervan vinden. Mijn manier van feedback geven heeft ook geleid tot een soepeler groepsproces, doordat sneller duidelijk is wat ik met mijn feedback bedoel.

### _Alleen bij leerdoel 2:_ Dit is wat ik me concreet voorneem voor volgend project/stage/minor: 