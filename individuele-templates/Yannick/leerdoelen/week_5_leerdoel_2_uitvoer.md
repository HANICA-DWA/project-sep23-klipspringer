# Uitvoer leerdoel 2

_Beschrijf wat je -tot nu toe- hebt gedaan om te werken aan je persoonlijke leerdoel_

### Hoe heb je het aangepakt?
Ik heb geprobeerd proactiever en geconcentreerder bezig te zijn met het reviewen van producten. Hierbij heb ik zoveel mogelijk geprobeerd de code te begrijpen en gevraagd wanneer ik iets niet begreep. Hierdoor heb ik ook gerichter feedback kunnen geven. Ik heb geprobeerd om, wanneer ik feedback gaf, zo specifiek mogelijk te zijn, dus specifieke onderdelen aan te wijzen die verbeterd zouden kunnen worden.

### Welke acties op welke momenten heb je uitgevoerd?
- Tijdens elke productreview heb ik feedback gegeven op minimaal één specifiek onderdeel, zoals een functie in de code of een subkopje in een documentatiebestand.
-Na het geven van feedback heb ik gecheckt of de andere persoon mijn feedback begreep en het hier mee eens was.

### Wie heb je om hulp gevraagd?
Ik heb hulp gevraagd aan de groepsgenoten aan wie ik feedback heb gegeven. Ik heb gevraagd of mijn feedback duidelijk en specifiek was.

### Tot welke inzichten ben je gekomen?
Ik ben tot het inzicht gekomen dat feedback geven op producten, waar iemand ook daadwerkelijk iets mee kan, nog best lastig is. Ik heb ook ingezien dat het helpt als ik bij het feedback geven probeer te focussen op specifieke onderdelen, bijvoorbeeld een functie die is gemaakt.

### Heb je iets bijgesteld? Waarom?
Nee, ik heb niks bijgesteld. Ik ben zoveel mogelijk te werk gegaan zoals ik van tevoren heb beschreven.

### Wat heeft het opgeleverd voor jou?
Ik heb gemerkt dat ik geconcentreerder bezig ben met het reviewen van producten. Ik merk dat ik nu al sneller dingen herken waar ik feedback op kan geven en dat ik hierdoor ook specifiekere feedback geef. Voor mijn gevoel zijn mijn feedbackvaardigheden al wat verbeterd.

### Wat heeft het opgeleverd voor je team?
Mijn gerichte feedback heeft bijgedragen aan een verbeterde productkwaliteit. Het team ervaart nu duidelijkheid over de verbeterpunten die ik voorstel.

### Welke acties zijn de komende 2 weken nodig om (nog meer) voortgang te boeken?
Voornamelijk dezelfde acties blijven volhouden:
- Tijdens elke productreview geef ik feedback op minimaal één specifiek onderdeel (een functie in de code, een subkopje in een documentatiebestand).
- Na het geven van feedback controleer ik of de andere persoon begrijpt wat ik bedoel en de feedback nuttig vindt.

Daarnaast kan ik mijzelf nog verbeteren door de feedback die ik geef nog wat meer via de KOET-methode te doen. En om meer mogelijkheden te krijgen om feedback te geven, ga ik vaker initiatief nemen om iemands product te reviewen.